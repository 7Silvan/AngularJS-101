O prezentacji
-------------
Celem prezentacji jest wprowadzenie słuchaczy w tematykę Angulara. AngularJS jest jednym z rodziny narzędzi do tworzenia nowoczesnych webaplikacji, które działają całkowicie po stronie klienta. Formułą prezentacji będą dema, które pozwolą zobaczyć i zrozumieć o co chodzi w Angularze oraz czym różni się development w Angularze od tradycyjnego podejścia do webaplikacji. Spojrzymy także bestii w oczy i przejrzymy źródła angulara.

W ramach prezentacji omówione zostaną funkcjonalności i elementy składowe angulara
- dependency injection - modularność angularowych webaplikacji
- serwisy - przegląd angularowych serwisów oraz pisanie własnych serwisów
- dyrektywy - używanie angularowych oraz pisanie własnych dyrektyw
- routing - tworzenie single page apps w angularze
- filtry - wykorzystywanie angularowych filtrów
- animacje - deklaratywne podejście do animacji

W momencie gdy będziemy mieli feeling o co chodzi w Angularze zajrzymy do źródeł i zobaczymy w jaki sposób działa.

Spojrzymy także na większy obrazek i nauczymy się jak:
- używać typowo frontendowych narzędzi podczas developmentu
- tworzyć aplikację bez backendu
- utrzymywać strukturę projektu
- zintegrować angularową aplikację z serwerem
- przygotowywać skrypty pod minifikację

Prezentacja przeznaczona jest dla osób początkujących w tematyce Angulara. Fragmenty kodu będą bardzo proste(podstawowe konstrukcje JavaScript). Przeglądanie źródeł Angulara może być bardziej wymagające, ale nie trzeba będzie rozumieć każdej linijki, a jedynie koncepcję.

O prelegencie
-------------
Jestem full stack developerem. Zajmuję się tworzeniem nowoczesnych webaplikacji. Praca nad frontem sprawia mi czasem więcej frajdy niż backend. Lubię czysty testowalny kod i długie nazwy zmiennych. Mam niską tolerancję na bylejakość. Zawodowo programuje w Javie. Hobbistycznie uczę się funkcyjnego programowania w Scali.