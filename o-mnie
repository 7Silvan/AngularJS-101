O prezentacji
-------------
Celem prezentacji jest wprowadzenie słuchaczy w tematykę Angulara. AngularJS jest jednym z rodziny narzędzi do tworzenia nowoczesnych webaplikacji. Aplikacje te działają całkowicie po stronie klienta. 

Formułą prezentacji będą dema, które pozwolą zobaczyć i zrozumieć o co chodzi w Angularze. Przyjrzymy się kolejno różnym elementom Angulara. Zobaczymy czym różni się development w Angularze od tradycyjnego podejścia do budowy webaplikacji. Spojrzymy także bestii w oczy i przejrzymy źródła Angulara w celu zrozumienia jak to działa.

W ramach prezentacji omówione zostaną funkcjonalności i elementy składowe angulara
- scope - angular's magic
- dependency injection - modularność angularowych webaplikacji
- kontrolery - czyli C w MVC
- serwisy - różne sposoby pisania własnych serwisów, krótki przegląd serwisów angulara
- dyrektywy - używanie angularowych oraz pisanie własnych dyrektyw
- routing - tworzenie single page apps w angularze
- filtry - wykorzystywanie angularowych filtrów oraz pisanie własnych
- animacje - deklaratywne podejście do animacji

Spojrzymy także na większy obrazek i nauczymy się jak:
- używać typowo frontendowych narzędzi podczas developmentu
- tworzyć aplikację bez backendu
- utrzymywać strukturę projektu
- zintegrować angularową aplikację z serwerem
- przygotowywać skrypty pod minifikację

Prezentacja przeznaczona jest dla osób początkujących w tematyce Angulara. Fragmenty kodu będą bardzo proste(podstawowe konstrukcje JavaScript). Przeglądanie źródeł Angulara może być bardziej wymagające, ale nie trzeba będzie rozumieć każdej linijki, a jedynie koncepcję.

O prelegencie
-------------
Jestem full stack developerem. Lubię pracować nad frontem, który czasem sprawia mi więcej frajdy niż backend. Lubię czysty testowalny kod i długie nazwy zmiennych. Hobbistycznie uczę się funkcyjnego programowania w Scali.